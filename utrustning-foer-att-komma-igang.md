# Utrustning för att komma igång

Här får du förslag på utrustning som krävs för att komma igång med DMR. Bor du inom en repeaters täckningsområde behöver du bara en terminal. Bor du utanför repeatertäckning behöver du förutom en terminal en Hotspot. Här är valen många, du kan köpa alltifrån byggsatser med MMDVM-kort och Raspberry till färdiga lösningar som t.ex. OpenSpot. Allt beror på hur intresserad du är att bygga ihop din egna hotspot. Bygger du ihop din egna hotspot kan man budgetera ca 1000 – 1500 Kr för komplett hotspot. Väljer du en färdig lösning som t.ex. OpenSpot för du lägga din budget något högre, 2500 – 3000 Kr.

På terminalsidan finns en hel uppsjö med apparater som klarar kraven och specifikationerna för DMR. Enkelt uttryckt kan man segmentera dessa i tre kategorier.

* Kategori 1 – Billiga ”kinaradio”. Ligger för en handterminal i prisspannet 500 – 1500 Kr. Mobilriggar 1500 – 2500 Kr.
* Kategori 2 – Dyrare ”kinaradio”. Ligger för en handterminal i prisspannet 1800 – 2500 Kr. Mobilstation, duobandare ligger på ca 4000 Kr.
* Kategori 3 – Premium. Här hittar du tillverkare som Motorola, Hytera med flera. Enkel handterminal, monobandare ligger på ca 3000 Kr och uppåt. Allt beror på ”lullull” du vill ha med i terminalen. Mobilstationer (monobandare) ligger från ca 4000 Kr och uppåt. Duobandsmaskiner är väldigt sällsynta i denna kategori.
